A. Diskrétní
1. Ve třídě je 30 žáků, z toho 12 hochů a 18 dívek. K tabuli zavolám 7 z nich. Jaká je pravděpodobnost, že mezi vyvolanými budou alespoň tři hoši?
(hypergeometrické)

2. Hráč hraje člověče nezlob se a chce si nasadit figurku do hry. K tomu mu musí padnout šestka. Jaká je pravděpodobnost, že na nasazení panáčka bude čekat více než 10 hodů?
(geometrické)

3. Stojím na rušné křižovatce, kde za den nastane průměrně 1.6 nehody. Jaká je pravděpodobnost, že během dne, kdy křižovatku hlídá strážník Novák, nastanou právě 3 nehody?
(poissonovo)

4. Hraji se synem hru, kde on má před sebou 5 neprůhledných kalíšků postavených dnem vzhůru a pod jeden z nich schová kamínek. Já se nedívám a pak hádám, kam kamínek ukryl. Po každém hádání mi syn kamínek ukáže a schovává znovu. Jaká je pravděpodobnost, že poprvé najdu kamínek až na patnáctý pokus?
(geometrické)

5. Vánoční řetěz má 20 paralelně zapojených žárovek. Každá z nich svítí s pravděpodobností 0.8. Jaká je pravděpodobnost, že když řetěz rozsvítím, tak se mi nerozsvítí maximálě 3 žárovky?
(binomické)

6. Výrobní linka v průměru vyrobí 3 vadné výrobky za den. Jaká je pravděpodobnost, že v den kontroly vyrobí vadných výrobků více než 5 (tj. alespoň 6)? 
(poissonovo)

7. Procházím vlakem a chci si sednout do prázdného kupé. Kupé je prázdné s pravděpodobností 0.12. Ve vagoně je 15 kupéček. Jaká je pravděpodobnost, že si sednu už v prvním vagóně?
(geometrické)

8. Hraji s dětmi na honěnou. Děti jsou rozdělené do dvou družstev: na čevené a modré. Červených hraje 10, modrých 12. Jaká je pravděpodobnost, že mezi sedmi dětmi, které jsem chytla a vyřadila je tím ze hry, bude vetšina modrých?
(hypergeometrické)

9. Dva stejně dobří hráči,Petr a Pavel, hrají tenis. Hrají celkem 10 utkání, přičemž neuznávají remízy, takže utkání musí skončit výhrou jednoho z nich. Jaká je pravděpodobnost, že Petr vyhraje alespoň 7 utkání?
(binomické) 

10. Na parkovišti je 50 aut, z toho 20 je značky Škoda. Čekám u parkoviště asi 20 minut a kolem mě vyjede z parkoviště 10 aut a žádné tam nevjede. Jaká je pravděpodobnost, že z těch 10 aut, co kolem mě projely, je maximálně 5 značky Škoda?
(hypergeometrické)

11. Paní Hana má 10 párů bot z toho troje jsou červené. Ráno do práce vstává brzy a odchází ještě za tmy. Poslední týden jí v předsíni nesvítí světlo a vybírá si tedy boty na den náhodně. Jaká je pravděpodobnost, že z pěti dní, kdy odcházela do práce, odešla dvakrát v červených botech?
(binomické)

12. V menze vaří shruba jedno z dvaceti jídel s dýní. Denně mají na výdeji 2 různá jídla. Jaká je pravděpodobnost, že když půjdu na oběd ve čtvrtek a v pátek, tak že si alespoň jednou budu moct dát jídlo s dýní (v jeden den mohou nabízet obě jídla s dýní).
(binomické)

B. Spojité
1. Výška dospělých mužů má normální rozdělení se střední hodnotou 180 a rozptylem 49. 
	a) Jaká je pravděpodobnost, že náhodně vybraný muž bude měřit alespoň 190 cm? 
	b) Jaká je pravděpodobnost, že když náhodně potkám 2 muže, budou oba menší než 170 cm?
	c) Jaká je pravděpodobnost, že náhodně vybraný muž projde bez sehnutí bránou, která má oblouk ve výšce 193 cm?
	d) Jaká je pravděpodobnost, že výška náhodně vybraného muže bude v rozmezí od 165 do 180 cm.

2. IQ lidí má střední hodnotu 100 a směrodatnou odchylku 15. Jaká je pravděpodobost, že ze tří lidí, které jsem potkala ve vlaku, budou mít alespoň dva IQ větší než 120?